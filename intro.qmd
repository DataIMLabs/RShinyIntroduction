# Introductie

Welkom bij de cursus R en Shiny. Deze cursus heeft als doel om jouw kennis van R en Shiny op het gebied van data-analyse en visualisatie te verrijken.

Gedurende deze cursus zullen we eenvoudige en meer geavanceerde R-technieken behandelen, evenals hun toepassing bij het opzetten van Shiny dashboards. Aan de hand van praktijkvoorbeelden en casestudies begeleiden we u bij het ontwikkelen van uw eigen projecten, variÃ«rend van simpele apps die data in realtime visualiseren tot complexe applicaties met uitgebreide gebruikersinteracties.

De cursus is opgedeeld in verschillende modules:

-   Module 1 geeft een introductie in de basisprincipes van R. Onze ervaring is dat veel van wat hier besproken wordt de meeste datawetenschappers bekend in de oren zal klinken. Evenwel raden wij aan deze module met zorg door te werken.

-   Module 2 gaat in op databewerking met het `data.table` package. Degenen die al enige ervaring met R hebben, zullen merken dat de wijze waarop wij data handling uitvoeren afwijkt van de gangbare praktijk (i.e., `tidyverse`). Kort gezegd: wij kiezen er bewust voor alle data handling met het `data.table` package uit te voeren, omdat dit package voor het bouwen van Shiny dashboards superieure performance levert.

-   Module 3 gaat in op het maken van grafieken met het `plotly` package. Hier hebben wij wederom en keuze gemaakt uit de vele verschillende mogelijkheden die R biedt.

-   Module 4 behandelt enkele meer geavanceerde R technieken die wij gebruiken bij het opstellen van Shiny dashboards.

-   Module 5 behandelt de basisprincipes van Shiny

-   Module 6 gaat in op het modulair opzetten van een Shiny dashboard
